# פרויקט גמר 
### תהילה מן

## 🎓 מבוא ורקע
פרויקט זה מתמקד בניתוח נתונים מדאטאסט "Education & Career Success" מ-Kaggle, הבוחן את הקשר בין השכלה להצלחה בקריירה. הדאטאסט כולל מידע על 5,000 בוגרים ממגוון תחומים, עם משתנים אקדמיים ומקצועיים כגון דירוג אוניברסיטה, ממוצע ציונים, מספר התמחויות וכישורי נטוורקינג.
במחקר זה התמקדתי ספציפית בבוגרי מדעי המחשב, במטרה לבחון כיצד משתנים כמו מספר התמחויות וכישורי נטוורקינג משפיעים על השכר ההתחלתי בתחום זה. הבחירה להתמקד בבוגרי מדעי המחשב נובעת מהייחודיות של התחום, שבו - בניגוד למקצועות אחרים - לא תמיד נדרש תואר אקדמי, וקיימים מסלולי הכשרה חלופיים רבים.

## 📊 הצגה מקדימה של הנתונים
בוצעה חקירה ראשונית של הנתונים באמצעות החבילות ggplot2 ו-ggdist להצגת התפלגות המשתנים והקשרים ביניהם. נראה כי:
שכר התחלתי: בקרב בוגרי מדעי המחשב, השכר החציוני עומד על כ-50,000$ עם התפלגות סימטרית יחסית. קיימת שונות גבוהה מאוד, עם משרות התחלתיות הנעות בין 30,000$ ועד מעל 90,000$.
דירוג אוניברסיטה: לא נמצא קשר חזק בין דירוג האוניברסיטה לשכר ההתחלתי. השונות הגבוהה בשכר בכל רמות הדירוג מרמזת כי גורמים אחרים (כגון ניסיון מעשי, רשת קשרים או כישורים רכים) עשויים להשפיע יותר.
התמחויות: קיימת שונות משמעותית בניסיון ההתמחות בין סטודנטים - חלקם ללא ניסיון מעשי כלל, ואחרים עם 3-4 התמחויות. ניכרת מגמה מסוימת של שכר גבוה יותר עם מספר התמחויות גדול יותר, אך השונות הגבוהה בתוך כל קבוצה מצביעה על השפעה אפשרית של משתנים נוספים.

### 📈 גרפים מהחקירה הראשונית
התפלגות מספר ההתמחויות של הסטודנטים: ![התפלגות מספר ההתמחויות](graphs/internships_distribution.png)
התפלגות כישורי הנטוורקינג של הסטודנטים: ![התפלגות כישורי נטוורקינג](graphs/networking_score_distribution.png)
התפלגות השכר ההתחלתי לפי מגדר: ![התפלגות השכר לפי מגדר](graphs/salary_distribution_gender.png)
התפלגות השכר ההתחלתי כולל חציון וממוצע: ![התפלגות השכר ההתחלתי](graphs/salary_distribution_violin.png)
דירוג האוניברסיטה בקרב בוגרי מדעי המחשב: ![דירוג האוניברסיטה](graphs/university_ranking_distribution.png)
השפעת דירוג האוניברסיטה על השכר ההתחלתי: ![השפעת דירוג האוניברסיטה](graphs/university_ranking_vs_salary.png)
השפעת מספר ההתמחויות על השכר ההתחלתי: ![השפעת מספר ההתמחויות](graphs/internships_vs_salary.png)


## 🎯 שאלת המחקר
**To what extent do the number of internships and networking skills predict the starting salary of computer science graduates? Additionally, can these factors accurately classify graduates as earning above or below the median salary?**

## 🛠️ עיבוד מקדים (Preprocessing)
הנתונים עברו תהליך ניקוי וסינון יסודי לקראת הניתוח הסטטיסטי:
- **סינון וניקוי**: באמצעות חבילת `dplyr`, סוננו רק סטודנטים שלמדו מדעי המחשב, הושלמו ערכים חסרים באמצעות חציון המשתנה, הוסרו ערכים חריגים על בסיס IQR למניעת עיוותים בניתוח, ונשמרו רק המשתנים הרלוונטיים למחקר.
- **הגדרת משתנים**:
  - **משתנה תלוי לרגרסיה לינארית**: `Starting_Salary` - משתנה רציף המייצג את השכר ההתחלתי בדולרים.
  - **משתנה תלוי לרגרסיה לוגיסטית**: `High_Salary` - משתנה בינארי שנוצר במיוחד למחקר זה, המסווג כל בוגר כמרוויח מעל החציון (1) או מתחתיו (0).
  - **משתנה קטגורי חדש**: `Networking_Level` - חלוקת ציוני ה-`Networking_Score` לשלוש רמות (נמוך, בינוני, גבוה) על בסיס שלישונים.
- **פונקציה מותאמת אישית**: פונקציה ייעודית ליצירת המשתנה הבינארי `High_Salary` המחשבת את חציון השכר ומסמנת כל תצפית בהתאם.
- **בונוס - ניקוי מתקדם**: יישמתי פונקציית `clean_missing_data()` מחבילת `janitor` להסרה אוטומטית של עמודות עם מעל 20% ערכים חסרים, מה שאפשר צמצום עמודות לא שימושיות ושיפור איכות הנתונים.
- 
## 📊 ניתוח סטטיסטי
בוצעו שני ניתוחים סטטיסטיים מרכזיים לבחינת שאלת המחקר:
- **רגרסיה לינארית מרובה**: בחינת מידת ההשפעה של מספר ההתמחויות וכישורי הנטוורקינג על השכר ההתחלתי של בוגרי מדעי המחשב.
  - **מספר התמחויות**: כל התמחות נוספת העלתה את השכר בממוצע ב-157.7$ (β = 157.7, p = 0.689), אך ללא מובהקות סטטיסטית.
  - **כישורי נטוורקינג**: כל נקודה נוספת במדד הנטוורקינג העלתה את השכר בממוצע ב-192.4$ (β = 192.4, p = 0.339), אך ללא מובהקות סטטיסטית.
  - המודל הסביר רק 0.16% מהשונות בשכר ההתחלתי (R-squared = 0.0016), עם סטיית תקן שיורית גבוהה (Residual SE = 14,650).

- **רגרסיה לוגיסטית**: נבחן האם המשתנים הבלתי תלויים מנבאים את הסיכוי להרוויח מעל חציון השכר.
  - **מספר התמחויות**: כל התמחות נוספת הגדילה את הסיכוי לשכר גבוה ב-0.8% בלבד (Exp(β) ≈ 1.008), ללא מובהקות סטטיסטית (p = 0.883).
  - **כישורי נטוורקינג**: כל נקודה נוספת במדד הנטוורקינג הגדילה את הסיכוי לשכר גבוה ב-3.6% (Exp(β) ≈ 1.036), אך גם כאן ללא מובהקות סטטיסטית (p = 0.193).
  - ערך ה-AIC הגבוה (933.1) העיד על התאמה נמוכה של המודל לנתונים.

התוצאות מצביעות על כך כי לא נמצא קשר מובהק בין מספר ההתמחויות או כישורי הנטוורקינג לבין השכר ההתחלתי או הסיכוי להרוויח מעל החציון בקרב בוגרי מדעי המחשב במדגם זה.

### 📉 גרפים מהניתוח הסטטיסטי
השפעת מספר ההתמחויות ורמת נטוורקינג על השכר ההתחלתי: ![השפעת התמחויות](graphs/salary_vs_internships_networking.png)

הסתברות לשכר גבוה לפי מספר התמחויות ורמת נטוורקינג: ![הסתברות לשכר גבוה](graphs/salary_prediction_probabilities.png)

עקומת ROC להערכת איכות המודל הלוגיסטי: ![ROC](graphs/ROC_curve.png)




